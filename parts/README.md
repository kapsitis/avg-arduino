# Kastītē esošo detaļu pārskats

Šeit aprakstītas detaļas [Arduino un programmēšanas](https://ej.uz/avg-arduino) kursam.
Mūsu kastīte ir radniecīga [LU EZTF Fizikas nodaļas kursā](http://home.lu.lv/~drikis/KursuPdf/Fizi2067/)
izmantotajām kastītēm. Mūsu kastītes variantā 
likti klāt elementi Būla loģikas ķēdēm (NPN-tranzistori, kondensatori) un dažas 
akustiskas ierīces (mikrofons, mini MP3 atskaņotājs, skaļrunis). 
Par Arduino Uno ir pieejami arī nedaudz vienkāršāki 
iepazīšanās (*starter*) komplekti - sk. gatavo komplektu piemērus šī dokumenta beigās. 
Ja vēlaties izmantot mūsu mājaslapā publicēto vingrinājumu aprakstus, Jums parasti 
gribēsies komplektēt kastīti līdzīgi kā zemāk aprakstītajā tabulā 
(plus vēl piepirkt kaut ko klāt atbilstoši savām interesēm).

Detaļas pērkam [Aliexpress](https://www.aliexpress.com/) (Ķīnā) 
vai [Argus](https://www.argus.lv/) (Latvijā). Dažas komponentes 
(USB kabeļi, mikro SD kartes, baterijas, aiztaisāmas kastītes) 
mēdz būt arī nespecializētos veikalos. Šādām detaļām norādām 
linkus arī uz patēriņa preču veikaliem, piemēram, [1A](https://www.1a.lv/), 
[Jysk](https://www.jysk.lv/) vai [Baltic Data](https://www.balticdata.lv/).

No Aliexpress detaļas atnāk 3-4 nedēļu laikā; no Argus 1-2 nedēļu laikā. 
Šis tas varētu būt Latvijas noliktavās uz vietas un dabūjams vēl ātrāk.
Visas cenas tabulā ir orientējošas un var mainīties. Aliexpress
faktiski ir iepirkšanās platforma, kurā darbojas dažādi piegādātji. 
Bieži gadās, ka pie viena piegādātāja detaļas beidzas un tad
Aliexpress ļauj sameklēt citus piegādātājus pēc detaļas nosaukuma.

| Detaļa                              | Cena               | Pasūtīšanas saite                   | 
| ----------------------------------- | ------------------ | ----------------------------------- |
| Arduino Uno R3 (1x)                 | 4.29 EUR | [Arduino UNO R3 Board (CH340G, MEGA328P)](https://www.aliexpress.com/item/1005007335850929.html) |
| USB kabelis tips A uz tipu B (1x)   | 2.72 EUR | [100cm USB 2.0 Type A Male to B Male](https://www.aliexpress.com/item/1005007546959342.html) |
| Maketēšanas plate (1x)              | 2.13 EUR    | [Breadboard 830 Point](https://www.aliexpress.com/item/1005008061321054.html)   |
| Savienotājvadi (20x M-M; 20x M-F) | 0.64 EUR (par 40)  | [10cm, 20cm DuPont Line M-M and M-F](https://www.aliexpress.com/item/4000812552635.html) |
| Gaismas diodes dažādās krāsās (30x) | 2.11 EUR (par 100) | [100Pcs F5 5mm LED Diodes](https://www.aliexpress.com/item/1005008040796418.html) |
| Rezistori (5 pa 220Ω, 5 pa 1kΩ, 5 pa 10kΩ) | 6.09 EUR (par 1000) | [Metal film resistors](https://www.aliexpress.com/item/1005006664122915.html) |   
| Slīdošais potenciometrs 10kΩ (1x) | 2.08 EUR  | [Slider Potentiometer 10K](https://www.aliexpress.com/item/1005005494990532.html) |
| 4x4 podziņu matrica (1x) | 1.41 EUR | [8pin 4x4 Matrix 16 Keys Button Keypad ](https://www.aliexpress.com/item/1005006988582141.html)
| 5161AS 1-cipara LED displejs (2x) | 2.71 EUR (par 10) | [0.56 Inch 10Pin LED Display 5161AS C-C](https://www.aliexpress.com/item/1005004292206022.html) |
| 14-posmu 4-ciparu displejs (1x) | 2.13 EUR | [0.54 inch LED Display 5241AS with I2C](https://www.aliexpress.com/item/1005004090978118.html) |
| Pasīvais dūcējs (1x) | 1.43 EUR | [Passive Buzzer Module DC 3.3-5V](https://www.aliexpress.com/item/1005004267414201.html) |
| Kursorsvira (1x) | 1.92 EUR | [Dual-axis XY Joystick Module KY-023](https://www.aliexpress.com/item/1005007068603893.html) |
| 8x8 LED matrica (1x) | 0.84 EUR | [MAX7219 Dot Matrix Module](https://www.aliexpress.com/item/1005002821776653.html) | 
| Servo motors SG90(1x) | 2.62 EUR | [Micro Servo SG90](https://www.aliexpress.com/item/1005007173214082.html) |
| Soļu motors ar draiveri (1x) | 2.79 EUR | [5V 4-Phase 28BYJ-48 Stepper Motor, and ULN2003 Driver](https://www.aliexpress.com/item/1005006423099252.html) |
| 5V relejs (1x)  | 2.00 EUR | [Electromagnetic Relay Module 5V](https://www.aliexpress.com/item/1005006000897200.html) |
| Ultraskaņas sensors (1x)  | 1.91 EUR  | [Ultrasonic Ranging Module HC-SR04](https://www.aliexpress.com/item/1005006356823811.html) |
| NPN tranzistori, 2N3904 (5x) | 0.88 EUR (par 100) | [100PCS 2N3904](https://www.aliexpress.com/item/1005005776290412.html) |
| Kondensatori 10microF (2x), 100microF (2x) | 7.79 EUR (par 50) | [Non-polar aluminum electrolytic capacitor 10UF, 100UF] |
| Micro SD karte (1x)                 | 2.69 EUR | [Mini SD Card 16GB](https://www.aliexpress.com/item/1005005748564206.html)                 |
| 2W 8Ω 40mm skaļrunis (1x) |         | 3.18 EUR (par 5)   | [2W, 8 Ohm, 40mm Diameter Speakers](https://www.aliexpress.com/item/1005006750533007.html) |
| DFPlayer MP3 atskaņotājs (1x)       | 2.20 EUR           | [DFPlayer Mini MP3 Player](https://www.aliexpress.com/item/1005006166747621.html)          |
| Mikrofons MAX9814 | 2.92 EUR | [MAX9814 Microphone](https://www.aliexpress.com/item/1005003123294465.html) |
| HC-06 Bluetooth bezvadu modulis (1x) | 2.91 EUR   | [HC-06 Wireless Bluetooth Slave Module](https://www.aliexpress.com/item/1005006566406384.html)   |
| DS1307 Pulkstenis                    | 1.30 EUR   | [I2C DS1307 Real Time Clock](https://www.aliexpress.com/item/1005006127528260.html)
| Datu reģistrators  | 2.70 EUR | [Mini Data Logger Module](https://www.aliexpress.com/item/1005006248586820.html) |
| Plastmasas kaste ar vāku (1x)     | 3.99 EUR    | [Jysk: Uzglabāšanas kaste PRO BOX](https://www.jysk.lv/uzglabasanas-kaste-pro-box-107335-lv.html) |
| Trauciņi mazām detaļām (2x) | 4.99 EUR (par 4) | [Rimi: Trauks uzglabāšanai](https://www.rimi.lv/e-veikals/lv/produkti/majai-darzam-un-atputai/virtuvei/ediena-uzglabasanai/trauks-uzglabasanai-4x1-7dl/p/7183866) | 


## Neobligātas sastāvdaļas

Šīs komponentes daudziem cilvēkiem piemīt jau tāpat; 
vingrinājumus parasti var veikt arī bez tiem, bet tie var 
noderēt, jo sasaista Arduino ar reālo dzīvi. 

**Multimetrs jeb testeris:**
Dažus vingrinājumus ir vieglāk saprast, ja var izmērīt spriegumu 
vai, teiksim, pārbaudīt, kuras kājiņas ir vai nav kvalitatīvi 
pielodētas (skaņas signāls, ja pastāv elektrisks kontakts). 
Sal. [SZ305 1999 Count Professional Multimeter](https://www.aliexpress.com/item/1005005856794725.html).


**Krokodilīšu savienojumi multimetram:**
Multimetram parasti ir divi smaili elektriski kontakti, kas ir 
parocīgi elektriķu darbā, bet ir nedaudz par lielu, lai mērītu 
spriegumu starp kontaktiem uz Arduino vai maketēšanas platē. 
Tāpēc ir pieņemts tiem piestiprināt vadiņus, izmantojot 2 knaģīšus jeb krokodilīšus, 
kuru uzsprauž virsū multimetra kontaktiem. 
Sal. [Alligator Clips](https://www.aliexpress.com/item/1005006020044834.html). 

**Skrūvgriezis ar mazu krustiņu:**
5V/220V elektromagnētiskajam relejam vadus pievieno, tos ieskrūvējot 
kontaktos kā jebkurai sadzīves elektroierīcei. 
Relejam var pieslēgt arī parasto 220V strāvas pagarinātāju, ja, teiksim, 
jāmirkšķina galda lampa vai cita elektroierīce. 

**Muzikālas skaņas avots:** 
Eksperimentos ar skaņas ierakstīšanu no mikrofona  
var noderēt [440Hz toņdakša](https://muzikascentrs.lv/kamertonis-tondaksa-wittner-921-a1-la?___store=lv), 
elektriskās klavieres vai jebkāds cits mūzikas instruments. 


## Detaļu lodēšana

Vairums detaļu ir uzreiz gatavas lietošanai (kontaktus izveido ar savienotājvadiem un 
maketēšanas plati jeb *breadboard*). Tomēr dažiem moduļiem pirms lietošanas ir jāpielodē 
kājiņas. To dara nodarbību pasniedzējs, jo tā ir vienreiz veicama darbība un 
mācību klase var nebūt piemērota elektrībai, karstumam un dūmiem.
Šīm detaļām vajadzīga lodēšana (sīkāk sk. augstākminēto tabulu).

* 14-posmu LED displejs 5241AS. 
* 8x8 LED matrica MAX7219.
* Pulkstenis DS1307.
* Datu reģistrators (Data logger). 
* Mikrofons MAX9814. 
* 2W 8Ω 40mm skaļrunis (jālodē resnāki vadi, jo kājiņu šim modulim nav).

Kājiņas šiem moduļiem mēdz būt iepakotas kopā ar pašu detaļu. 
Var izmantot arī Arduino Uno R3 komplektā esošās kontaktu "ķemmītes" - nolauzt 
no ķemmītes vajadzīgo skaitu kontaktu un pielodēt.

Lodēšanai izmanto sadzīves lodāmuru ar spicu galu (K-Rauta); papildus vajadzīgas 
arī šādas lietas: 

* Bezsvina lodalva ar pavedienā iestrādātu "flux" (kolofoniju): [Sn99.3/Cu0 Solder Wire Lead Free Rosin Core Flux](https://www.aliexpress.com/item/1005008053392565.html)
* Vara pavedienu mudžeklis lodāmura tīrīšanai: [Copper Wire Cleaner Ball](https://www.aliexpress.com/item/1005005623797293.html)


## Baterijas un SD atmiņas kartes

Dažiem moduļiem nepieciešams pastāvīgs līdzstrāvas avots vai atmiņas karte.

**SD karšu lasītājs:** 
Lai uz MicroSD kartes uzkopētu MP3 failus (vai nolasītu no kartes
tur uzkrātos datus) noder savienojums, kas ļauj micro SD karti pievienot savam 
datoram. Karšu lasītāji bieži ir cilvēkiem, kuri nodarbojas ar fotografēšanu. 
Sal. [Baltic Data: Axagon CRE-S2 Slim Super-Speed USB 3.0 Card Reader Black](https://www.balticdata.lv/en/karsu-lasitaji/axagon-cre-s2-slim-super-speed-usb-3-0-card-reader-black).
Micro SD atmiņas kartes izmanto datu reģistrators un MP3 atskaņotājs.

**CR2032 baterija:** 
Pulksteņa DS1307 modulim baterija CR2032 ļauj saglabāt pareizu laiku arī tad, ja
Arduino nav pieslēgts. Sal. [1A: CR2032 baterija](https://www.1a.lv/p/elements-panasonic-cr2032-lithium-battery-x-2/8lrh?mtd=search-popup&pos=autocoplete&src=lupasearch).

**CR1220 baterija:**
[Datu reģistratoram](https://www.aliexpress.com/item/1005006248586820.html) baterija CR1220 ļauj saglabāt pareizu laiku arī tad, ja 
Arduino nav pieslēgts. Sal. [RD Electronics: CR1220 baterija](https://www.rdveikals.lv/products/lv/325/543595/sort/5/filter/0_0_0_0/CR1220-00B-Lithium-1-pcs-Baterijas.html). 


## Daži jau gatavi komplekti

[Starter Kit for Arduino Uno R3](https://www.aliexpress.com/item/1005006295315581.html). 
Šis komplekts ir salīdzinoši vienkāršāks (tajā arī ir Arduino Uno R3 plate un daži tipiski moduļi). 
Tas satur sensorus dažiem izklaidējošiem eksperimentiem (ūdens sensors puķupodiem, gaisa mitruma un temperatūras 
sensors, infrasarkanā pults ar savu sensoru, atslēgas čips, lokana ciparu tastatūra ar kalkulatoram 
līdzīgu displeju). 

[Tenstar Starter Kit for Arduino Uno](https://www.aliexpress.com/item/1005005970564532.html).
Līdzīgs komplekts iepriekšējam; nedaudz mazāk "jocīgu" detaļu, bet jūtami lētāks.

Minētajiem komplektiem vai nu vispār nav kastītes, vai arī tā ir pārbāzta un maz 
piemērota detaļu glabāšanai pēc izpakošanas. Ja vēlaties to lietot, tik un tā ieteicams 
iegādāties, piemēram, Jysk kādu plastmasas glabāšanas konteineru ar vāku. 

